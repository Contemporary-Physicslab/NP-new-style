# Introductie

<div style='text-align: right;'>

> It doesn't matter how beautiful your theory is.\
> It doesn't matter how smart you are.\
> If it doesn't agree with experiment, it is wrong.\
**Richard P. Feynman**

</div>

<div style="display: flex; justify-content: center;">
    <div style="position: relative; width: 70%; height: 0; padding-bottom: 56.25%;">
        <iframe
            src="https://www.youtube.com/embed/7ODISZK6fMA"
            style="position: absolute; top: 0; left: 0; width: 100%; height: 100%;"
            frameborder="0"
            allow="accelerometer; autoplay; clipboard-write; encrypted-media; gyroscope; picture-in-picture"
            allowfullscreen
        ></iframe>
    </div>
</div>


Er zijn diverse redenen waarom we natuurkundige experimenten uitvoeren. Door het uitvoeren van experimenten kan nieuwe natuurkundige kennis ontwikkeld worden; denk bijvoorbeeld aan de ontdekking van radioactiviteit. Ook kunnen ontwikkelde hypothesen en theorieën getoetst worden, denk bijvoorbeeld aan het aantonen van het bestaan van higgsbosonen zo'n 50 jaar na de voorspelling van het bestaan van deze deeltjes. Ook kunnen we de eigenschappen van diverse systemen nagaan en deze beter begrijpen door experimenten uit te voeren.

Experimenten kun je niet zomaar uitvoeren. Er zijn (ongeschreven) wetenschappelijke regels waaraan je je moet houden. Voordat anderen overtuigd zijn dat wat jij gevonden hebt juist is, moet je heel wat doen. Je krijgt ook een preciezere waarde van een variabele of constante (bijvoorbeeld de constante van Boltzmann) wanneer je nadenkt over alle variabelen die een rol spelen, over het aantal metingen dat uitgevoerd moet worden, de instrumenten die gekozen moeten worden etc. In het vak *Inleidend Practicum* van de opleiding Technische Natuurkunde geven we je dan ook een kijkje in de keuken van het uitvoeren van experimenten en leer je de benodigdebasiskennis die je in staat stelt om meer zelfstandige, complexe experimenten uit te voeren in het vervolg van de opleiding.

Het doel van het Inleidend Practicum is ervaring op te doen met het uitvoeren van fysische experimenten en leren onderzoeken. Daaronder vallen het uitvoeren van fysische metingen, verwerken en analyseren van die metingen en het vastleggen van de bevindingen in een wetenschappelijk verslag.

Dit vak is recentelijk herontworpen. Heb je ideeën die wellicht de moeite waard zijn, laat het horen! Voor dit, of andere opmerkingen en vragen ben je op vrijdagochtend altijd welkom in kamer A005.

Ik wens je veel plezier bij het uitvoeren van de verschillende experimenten.

<div style='text-align: right;'>

Freek Pols\
Practicumcoördinator

</div>
